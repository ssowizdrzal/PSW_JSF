W katalogu zawierającym aplikację, w ramach projektu, utwórz folder o nazwie static i przekopiuj do niego wszystkie pliki
statyczne (skrypty JavaScript, obrazki, arkusze CSS, etc.). Pliki te powinny pochodzić z rozwijanej
strony w ramach list HTML, CSS oraz JS/DOM.

Dodaj do projektu co najmniej kilka elementów typu JSF Page (Facelet). Odtwórz układ strony
rozwijanej w ramach poprzednich list korzystając ze składni języka XHTML, posiłkując się specyfikacją
biblioteki tagów, np.: https://javaserverfaces.github.io/docs/2.3/vdldocs/facelets/index.html oraz
rozdziałem 26.6 w podręczniku.

Zadbaj o to, by opracowana witryna używała komponentów JSF tam, gdzie jest to możliwe. Witryna
powinna składać się z co najmniej trzech stron: strony startowej, informacji o witrynie oraz
formularza. 

Na stronie z formularzem umieść pola umożliwiające wprowadzanie danych użytkownika (co najmniej
trzech różnych typów np.: nazwisko, adres e-mail, numer telefonu, kod pocztowy, nazwa ulicy
z numerem itp.). Wykorzystaj takie tagi, jak: h: inputText, h: selectOneMenu, h: selectOneRadio.
Uzupełnij pola o funkcje walidacji w różnych postaciach (pole niepuste, wyrażenie regularne, adres email). W tym celu wykorzystaj tagi:

• f:validateLength,
• f:validateLongRange, f:validateDoubleRange,
• f:validateRequired,
• f:validateRegex.

Dodatkowo, zaimplementuj własny walidator w postaci klasy implementującej interfejs Validator. Do
każdego z pól przypisz odpowiednie wiadomości w ramach atrybutów requiredMessage oraz
validatorMessage informujące użytkownika o błędzie.

Skonstruuj klasę typu bean służącą do opisywania obiektów reprezentujących walidowane byty. Niech
klasa ta posiada zdefiniowane pole dla każdego elementu wprowadzania danych w formularzu.
Powiąż walidację formularza z klasą opisującą obiekty reprezentujące walidowane byty. Do klasy
dodaj metodę zwracającą opis obiektu po walidacji. Głównym rezultatem działania aplikacji powinna
być możliwość otrzymania potwierdzenia odebrania danych z formularza. W przypadku błędów
walidacji, należy wskazać, które pola zostały błędnie wypełnione wraz z opisem przyczyny błedu.

Uruchom aplikację w serwerze Tomcat/GlassFish. Strona powinna działać poprawnie również wtedy,
gdy środowisko NetBeans zostanie wyłączone. 